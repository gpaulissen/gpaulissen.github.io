---
title: "Het zwembad (1)"
lang: nl
categories: life
permalink: /nl/zwembad-1/
---
Nadat we in augustus 2018 vlakbij Bordeaux een huis hadden gekocht, besloten
we om een zwembad aan te laten leggen.  We begonnen de voorbereidingen in
oktober 2018.

<!--more-->

Nou, dat duurde even. Mijn idee was het om klaar te zijn in april 2019 zodat
het water de kans zou krijgen op te warmen voor de zomer.

Eerst moest er een zwembadinstallatiebedrijf uitgezocht worden. Ik was bij de
derde al tevreden, maar mijn vrouw nog niet. Ze heeft een commerciele en
nieuwsgierige inslag dus er werd ook gegekeken naar een bedrijf met een
zelfbouwpakket. Op Youtube zag het aanleggen er inderdaad heel gemakkelijk
uit, dat moet gezegd. Mijn vrouw houdt ook van delegeren, een gezonde Franse
eigenschap. En aangezien we Franse vrienden hebben die heel handig zijn en al
op jonge leeftijd met pensioen zijn gegaan (het is Frankrijk tenslotte),
vroegen we hen (of eigenlijk ik vroeg het op haar aandringen) om te helpen dat
zwembad aan te leggen. Gelukkig was het antwoord snel en - geheel tegen de
Franse normen - erg duidelijk: daar ga ik mijn rug niet aan wagen. Het zijn
Parijzenaars, dat zie je zo.

Vervolgens moest er toestemming komen van de gemeente. Dat duurde een beetje
te lang naar mijn zin, zeker omdat mijn vrouw in het begin de leiding nam
... en ik alles mocht uitvoeren nadat ze het wat had laten liggen. Maar begin
maart was de toestemming er. Nog een maand wachten of er vervelende buren
waren (nee dus) en een maand of twee wachten voordat het installatiebedrijf
kon beginnen. Nou, ze zouden 20 mei beginnen, :(

En ik moest ook het hek in de tuin verwijderen omdat anders zo'n Caterpillar
machine er niet langs zou kunnen.  Het tuinhek verwijderen was niet zo'n
probleem, maar de palen wel: <br />
<img src="/assets/images/swimming-pool/picture-1.jpg" alt="de tuinhekpalen" width="50%"/>

Dus ik kocht de goedkoopste spade om alles uit te graven en hop: <br />
<img src="/assets/images/swimming-pool/picture-2.jpg" alt="de spade" width="50%"/>

Na een middag van hard werken met flink wat regen, was dit het resultaat: <br />
<img src="/assets/images/swimming-pool/picture-3.jpg" alt="geen obstakels" width="50%"/>

De machine kan er langs, laat het echte werk maar beginnen, :)



